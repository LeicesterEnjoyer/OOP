За хотела
Преоткрийте хотел Рила - уникалният планински оазис, сгушен в сърцето на живописната Рила планина.
Истинско бижу в алпийски стил, напълно обновеният хотел Рила предлага на гостите си изискано настаняване и безброй възможности за спорт и приключения през всеки сезон. Спиращото дъха местоположение в хълмистите подножия на планината - само на кратко разстояние с кола от София, зарежда  със своята естествена красота и разнообразие от активности на открито и закрито.
По време на престоя си, гостите могат да се насладят на изискана храна в петте ресторанта, както и на майсторски приготвени коктейли в трите бара. Отпуснете се с възстановяваща терапия в нашия СПА център или просто релаксирайте в термо-зоната. Потопете се в закрития басейн в олимпийски стил. Зимните дни са запазени за ски и сноуборд от световна класа и зашеметяващи пейзажи. Лятото е чудесно време за туризъм, колоездене, конна езда и риболов. Имаме и зони за по-малките гости, включващи много забавления, които децата обичат.
Хотел Рила е и едно от най-търсените места за събития в региона. Нашият конферентен център е идеалното място за корпоративни събирания, семинари, обучения, тийм билдинг и работни срещи. Организираме и социални събития — коктейли, партита, сватби и други семейни поводи.
Насладете се на престоя си в хотел Рила, потопете се в атмосферата на курорта Боровец и усетете духа на Рила планина.